<!DOCTYPE html>
<html>
<head>
	<title>20-kratki-pravila-kako-da-se-hranite-pozdravo</title>
	<style type="text/css">
		h2 {
			color: darkgreen;
		}

		body {
			background-color: rgba(204, 255, 204, 0.5);
		}
		
		.textbox_01 {
			font-size: 20px;
			text-align: justify;
			line-height: 1.6;
			margin: 30px 200px 50px 150px;
		}
	</style>
</head>
<body>
	
    <div class="textbox_01">
       <img src="photos/slika1.jpg" width="1000" height="400">

	   <h2>20 кратки и практични правила како да се храните поздраво</h2>

	<div>
		<p>Навиките кои сте ги негувале со години е многу тешко да ги смените преку ноќ, но сепак од негде мора да се започне.</p>

		<p>Мали промени прават големи нешта. Ако овие кратки правила пробате да ги внесете во вашето секојдневните, ден по ден, недела по недела, ќе имате големи ефекти и придобивки и врз килограмите, но и врз здравјето.</p>
		<ol>
			<li>Планирајте си ги оброците еден ден однапред – пред да одите на спиење направете план што и колку ќе јадете следниот ден, така превенирате непланирано јадење на ¼ бурек или цела пица следниот ден.</li>
			<li>Не и додавајте сол на храната никогаш – скоро сите намирници купени од продавница содржат во себе одреден процент на сол, така што не е потребно да досолувате. Вишокот натриум предизвикува задршка на течности во телото и може да биде причина за зголемување на крвниот притисок и многу други кардиоваскуларни проблеми.</li>
			<li>За готвење користете маслиново масло кое е многу постабилно на високи температури, споредено со сончогледовото кое брзо хидрогенизира и ги претвора мастите во транс облик кој се штетни за телото.</li>
			<li>Задолжително консумирајте салата со секој оброк, особено со ручекот и вечерата.</li>
			<li>Овошјето јадете го максимум до 14.00 часот и тоа околу 300-400 g најмногу (пр. 1 банана и 1 јаболко/ 2 мандарини и 1 киви и сл.)</li>
			<li>Консумирајте интегрални житарици од цело зрно и тоа најдобро за појадок – варен овес или пченица, овесни, ‘ржани, јачменови снегулки, зрна просо, киноа, хељда, леб подготвен од интегрални брашна, никулци и сл.</li>
			<li>Корнфлекс или било какви мусли во кои има други додатоци покрај житарките не се паметен избор за појадок, ако ја свртите етикетата ќе сфатите и зошто, полни се со шеќер и празни калории, но навидум маркетиншки изгледаат и се промовираат како здрав појадок. Бидете внимателни!</li>
			<li>Помеѓу секој оброк оставете барем по 3-4 во кои нема консумирате ништо освен вода. На гастроинтестиналниот тракт му е потребно време да ја обработи и апсорбира внесената храна, ако само додаваме нова попречуваме во нормалната дигестија.</li>
			<li>Внесувајте квалитетни и полновредни протеини кои ги има во месо, риба, јајца, мешунки.</li>
			<li>Јадете риба барем еднаш неделно за ручек или вечера, најдобро е печена или пак варена со зеленчуци како крем супа.</li>
			<li>Консумирајте минимална количина на купена и спакувана храна, ако сакате да се храните здраво правило е да си ја подготвувате храната сами затоа што и готвените опции што денес ги има во маркетите не се добар избор. Прво затоа што не знаеме како е зготвена таа храна, какво масло е користено и колку пати е пржено со него, колку сол е додадено или дали се додадени други додатоци како подобрувачи, засилувачи на вкус или згуснувачи.</li>
			<li>Не купувајте десерти од продавница никогаш, јадете десерт само ако вие си го направите – дури и житните плочки на кои е наведено дека нема шеќер се полни со скриени и празни калории кои воопшто не ви се потребни. За дома да си подготвите здрав десерт ви треба желба и многу малку време. Идеи за здрави десерти имате на линкот.</li>
			<li>Трудете се да јадете храна која содржи растителни влакна, 25 g на ден е препорачана количина кој е оптимална за добро варење и лесно празнење на цревата – влакна има во овошјето, зеленчукот, во семиња, житарки и сличо.</li>
			<li>Вечерата нека биде минимум 2 часа пред да одите во кревет, никако не вечерајте непосредно пред да спиете, дозволете му на гастроинтестиналниот тракт да одмори.</li>
			<li>Пробајте да јадете според правилото за intermittent fasting или да јадете само во временска рамка од 8 часа, а другите 16 часа да не внесувате храна. Повеќе за intermittent fasting и за придобивките од ваков начин на исхрана, прочитајте тука.</li>
			<li>Не додавајте шеќер во кафето или во чајот, ако сте навикнати ан вкусот на благо кафе полека ден по ден пробајте да се откажете од таа навика. Консумирањето секој по 2-3 кафиња со лажичка шеќер се околу 100 лажички шеќер на месечна база или околу 1 kg шеќер, тоа претворено во енергија е 4000 калории, а претворено во складирани масти е околу 450 g масно ткиво (размислете два пати следен пат пред да ставите шеќер). По 400 g вишок секој месец се 4.8 kg годишно кои можете да си ги додадете без да сетите.</li>
			<li>Ако консумирате млеко заменете го со ферментирани млечни производи како кефир, кисело млеко, а понекогаш и јогурт. Јогуртот нека не ви е прва опција (освен ако не е домашен) затоа што многу често во подготовката на јогурт производителите додаваат скроб за згуснување и текстура.</li>
			<li>Хидрирајте се доволно и тоа со вода. За да знаете отприлика колку вода му е потребно на вашето тело помножете си ја тежината со 35, ќе добиете вредност на вода во милилитри која ви е неопходна за правилно функционирање.</li>
			<li>Ако пиете кафе наутро пред појадок, првин испијте една чаша вода или цеден лимон со вода затоа што кафето е диуретик и ќе ве дехидрира.</li>
			<li>Не јадете на брзина само затоа што ете мора да се јаде сега, оброкот нека биде ритуал во кој ќе уживате максимално!</li>	
		</ol>
		<p>Успехот и резултатите не доаѓаат преку ноќ, бидете трпеливи и упорни, но и сигурни во себе дека сакате да успеете!</p>

	</div>
	</div>

</body>
</html>